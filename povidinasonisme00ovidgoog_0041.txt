P. OVlDI NASONIS

gurgite pressa gravi neque in aera reddita fato
functa suo est. alii partes et membra carinae

trunca tenent tenet ipse manu, qua sceptra solebat, 5⁶0
fragmina navigii Ceyx, socerumque patremque

invocat heu frustra. sed plurima nantis in ore

Alcyone coniunx. illam meminitque refertque,

illius ante oculos ut agant sua corpora fluctus

optat, et exanimis manibus tumuletur amicis. 5⁶5
dum natat, absentem, quotiens sinit hiscere fluctus,
nominat Alcyonen, ipsisque immurmurat undis.

ecce super medios fluctus niger arcus aquarum

frangitur, et rupta mersum caput obruit unda.

Lucifer obscurus, nec quem cognoscere posses, 57⁰

, illa luce fuit, quoniamque excedere caelo

non licuit, densis texit sua nubibus ora

Aeolis interea tantorum ignara malorum
dinumerat noctes ς et iam, quas induat ille,
festinat vestes, iam quas, ubi venerit ille,
ipsa gerat, reditusque sibi promittit inanes.
omnibus illa quidem superis pia tura ferebat 3
ante tamen cunctos Iunonis templa colebat,
proque viro, qui nullus erat, veniebat ad aras,
utque foret sospes coniunx suus utque rediret 580
optabat, nullamque sibi praeferret at illi
hoc de tot votis poterat contingere solum.

At dea non ultra pro functo morte rogari
sustinet 3 utque manus funestas arceat aris,
⁴1ri, meae’ dixit ‘fidissima nuntia vocis,
vise soporiferam Somni velociter aulam,
exstinctique iube Ceycis imagine mittat
Somnia ad Alcyonen veros narrantia casus’
dixerat: induitur velamina mille colorum
Iris, et arcuato caelum curvamine signans
tecta petit iussi sub nube latentia regis.

 

