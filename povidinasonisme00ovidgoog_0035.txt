P. OVIDI NASONIS

tantum respiceret quantum superesse videret ;

parsque boum fulvis genua inclinarat harenis 3⁵5
latarumque iacens campos spectabat aquarum,

pars gradibus tardis illuc enabat et illuc,

nant alii celsoque exstant super aequora collo.

templa mari subsunt nec marmore clara neque auro,

sed trabibus densis lucoque umbrosa vetusto. 360

Nereides Nereusque tenent; hos navita ponti

edidit esse deos, dum retia litore siccat.

iuncta palus huic est, densis obsessa salictis,

quarn restagnantis iecit maris unda paludem.

inde fragore gravi strepitans loca proxima terret, 365
belua vasta, lupus, iuncisque palustribus exit

oblitus et spumis et spisso sanguiue rictus

fulmineos, mbra suffusus lumina flamma.

qui quamquam saevit pariter rabieque fameque,

acrior est rabie. nequeenim ieiunia curat

caede boum diramque famem finire, sed omne

vulnerat armentum, sternitque hostiliter omne.

pars quoque de nobis funesto saucia morsu,

durn defensamus, leto est data sanguine litus

undaque prima rubet demugitaeque paludes. , ³75
sed mora damnosa est, nec res dubitare remittit.

dum superest aliquid, cuncti coeamus et arma,

arma capessamus, coniunctaque tela feramus!

dixerat agrestis. nec Pelea damna movebant,

sed, memor admissi, Nereida colligit orbam 380
damna sua inferias exstincto mittere Phoco.

induere arma viros violentaque sumere tela

rex iubet Oetaeus; cum quis simul ipse parabat

ire. sed Alcyone coniunx excita tumultu

prosilit et, nondum totos ornata capillos,

disicit hos ipsos, colloque infusa mariti,

mittat ut auxilium sine se, verbisque precatur

 

