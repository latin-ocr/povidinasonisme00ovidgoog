METAMORPHOSEON LIB. XI

obruta verba refert, dominique coarguit aures.
Vltus abit Tmolo, liquidumque per aera vectus

angustum citra pontum Nepheleidos Helles ¹95 ,Ι

Laomedonteis Latoius adstitit arvis.

dextera Sigei, Rhoetei laeva profundi

ara Panomphaeo vetus est sacrata Tonanti.

inde novae primurn moliri moenia Troiae

Laomedonta videt, susceptaque magna labore roo

crescere difficili, nec opes exposcere parvas:

cumque tridentigero tumidi genitore profundi

mortalem induitur sormam Phrygiaeque tyranno

aedificat muros, pactus pro moenibus aurum.

stabat opus: pretium rex infitiatur, et addit, 205

perfidiae cumulum, falsis periuria verbis. ·

‘non impune leres’ rector maris inquit, et omnes

inclinavit aquas ad avarae litora Troiae.

inque lreti sormam terras complevit, opesque

abstulit agricolis et fluctibus obruit agros. κιο

poena neque haec satis est ; regis quoque filia monstro

poscitur aequoreo. quam dura ad saxa revinctam

vindicat Alcides, promissaque munera dios

poscit equos3 tantique operis mercede negata

bis periura capit superatae moenia Troiae.

nec pars militiae, Telamon, sine honore recessit,

Hesioneque data potitur. nam coniuge Peleus

clarus erat diva. nec avi magis ille superbit

nomine quam soceri; siquidem Iovis¹ esse nepoti ’

contigit haud uni, coniunx dea contigit uni.

Felix et nato, felix et coniuge Peleus,
et cui, si demas iugulati crimina Phoci,
omnia contigerant. fraterno sanguine sontem
expulsumque domo patria Trachinia tellus
accipit. hic regnum sine vi, sine caede regebat

 

