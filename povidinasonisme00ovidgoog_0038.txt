METAMORPHOSEON LIB. XI

aptarique suis pinum iubet armamentis.

, qua rursus visa, veluti praesaga futuri,

horruit Alcyone lacrimasque emisit obortas,

amplexusque dedit, tristique miserrima tandem

ore ‘vale' dixit, collapsaque corpore toto est. 460

ast iuvenes quaerente moras Ceyce, reducunt

ordinibus geminis ad sortia pectora remos,

aequalique ictu scindunt freta. sustulit illa

umentes ocutos, stantemque in puppe recurva

concussaque manu dantem sibi signa maritum 4⁶⁶

prima videt redditque notas. ubi terra recessit

longius, atque oculi nequeunt cognoscere vultus,

dum licet, insequitur fugientem lumine pinum.

haec quoque ut haud poterat, spatio submota, videri,

vela tamen spectat summo fluitantia malo.

ut nec vela videt, vacuum petit anxia lectum, ·

seque toro ponit. renovat lectusque locusque ·

Alcyonae lacrimas, et quae pars, admonet, absit.
Portibus exierant, et moverat aura rudentes:

obvertit lateri pendentes navita remoq 475

cornuaque in summa locat arbore, totaque malo ,

carbasa deducit venientesque accipit auras.

aut minus, aut certe medium non amplius aequor

puppe secabatur, longeque erat utraque tellus, ¹

cunr mare sub noctem tumidis albescere coepit

fluctibus et praeceps spirare valentius Eurus.

‘ardua iamdudum demittite cornua' rector

clamat ‘et antemnis totum subnectite velum!

hic iubet: impediunt adversae iussa procellae,

nec sinit audiri vocem fragor aequoris ullam. 485

sponte tamen properant alii subducere remoS,

pars munire latuS, pars ventis vela negare,

egerit hic fluctus, aequorque refundit in aequor,

bic rapit antemnas. quae dum sine lege geruntur,

 

