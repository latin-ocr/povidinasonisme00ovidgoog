METAMORPHOSEON LIB. XI

esse satam prodest? an obest quoque gloria multis? 320

obfuit 'huic certe, quaese praeferre Dianae

sustinuit, faciemque deae culpavit. atilli

ira ferox mota est “factis ’' que “placebimus '² inquit.

nec mora, curvavit comu nervoque sagittam

impulit et meritam traiecit hamndine linguam. 3²5

lingua tacet, nec vox temptataque verba sequuntur,

conantemque loqui cum sanguine vita reliquit.

quam miser amplexans ego tum patruoque dolorem

corde tuli, fratrique pio solacia misi3

quae pater haud aliter quarn cautes murmura ponti 330

accipit, et natam delamentatur ademptam.

ut vero ardentem vidit, quater impetus illi

in medios fuit ire rogos ; quater inde repulsus

concita membra fugae mandat, similisque iuvenco

spicula crabronum pressa cervice gerenti, 335

qua via nulla, ruit. iam tum mihi currere visus

plus homine est, alasque pedes sumpsisse putares.

effugit ergo omnes, veloxque cupidine leti

vertice Parnasi potitur. miseratus Apollo,

cum se Daedalion saxo misisset ab alta, 340

fecit avem et subitis pendentem sustulit alis,

oraque adunca dedit, curvos dedit unguibus hamos,

virtutem antiquam, maiores corpore vires.

et nunc accipiter, nulli satis aequus, in omnes

saevit aves, aliisque dolens fit causa dolendi! · 345
Quae dum Lucifero genitus miracula narrat

de consorte su0, cursu festinus anhelo

advolat armenti custos Phoceus Anetor,

et ‘Peleu Peleu, magnae tibi nuntius adsum

cladis' ait. quodcumque ferat, iubet edere Peleus. 35⁰

pendet et ipse metu trepidi Trachinius oris.

ille refert: ‘fessos ad litora curva iuvencos

adpuleram, medio cum Sol altissimus orbe

 

