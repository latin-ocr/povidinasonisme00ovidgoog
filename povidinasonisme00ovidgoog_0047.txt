METAMORPHOSEON LIB. XI

Aesacon umbrosa furtim peperisse sub Ida

fertur Alexirhoe, Granico nata bicorni.

oderat bie urbes, nitidaque remotus ab aula

secretos montes et inambitiosa colebat

rura, nec Iliacos coetus nisi rarus adibat.

non agreste tamen nec inexpugnabile amori

pectus habens silvas captatam saepe per omnes

adspicit Hesperien patria Cebrenida ripa,

iniectos umeris siccantem sole capillos

visa fugit Nymphe, veluti perterrita fulvum

cerva lupum, longeque lacu deprensa relicto

accipitrem fluvialis anas. quarn Troius heros

insequitur, celeremque metu celer urget amore.

ecce latens herba coluber fugientis adunco 775
dente pedem strinxit, virusque in corpore liquit.

cum vita suppressa fuga est. amplectitur amens
exanimem clamatque “ piget, piget esse secutum.

sed non hoc timui, neque erat mihi vincere tanti.
perdidimus miseram nos te duo: vulnus ab angue, 780
a me causa data est. ego sum sceleratior illo;

’ qui tibi morte mea mortis solacia nrittam.’'

dixit, et e scopulo, quent rauca subederat unda,

se dedit iu pontum. Tethys miserata cadentem

molliter excepit, nantemque per aequora pennis 785
texit, et optatae non est data copia mortis.

indignatur amans invitum vivere cogi,

obstarique animae, misera de sede volenti

exire. utque novas umeris adsumpserat alas,

subvolat atque iterum corpus super aequora mittit. 700
pluma levat casus. furit Aesacos, inque profundum
pronus abit, letique viam sine fine retemptat.

fecit amor maciem. longa internodia crurum,

longa manet cervix, caput est a corpore longe.

aequor amat, nomenque tenet, quia mergitur illo.’ 795

 

